###BASHBB101 Eğitimi
**#Unix #Linux #Opensource #Automation**

**Ön Koşul ve Gereksinimler** 

    Eğitimle ilgili herhangi bir ön koşul bulunmayıp içerikler yeni öğrenmeye başlayan herkese uygun bir şekilde ilerleyecektir. Eğitim sonunda Bash Script yapısını, nasıl ve nerelerde kullanılabileceğini anlayıp kendi scriptlerinizi yazabileceksiniz.

    Eğitime hazırlık aşamasında herhangi bir kurulum yapmanıza gerek yoktur. Bütün eğitim içeriği Türk Telekom Bulut Bilişimciler Platformu üzerinde uygulanacaktır. 


**Neden Bash Script Öğreniyoruz?**

    Unix/Linux işletim sistemleri ve dağıtımlarında sistem yönetimi adına gerçekleştirmek istediğimiz görevleri otomatize etmek, sistem kaynaklarını yönetmek, rutin görev veya çalışmalarımızı daha hızlı gerçekleştirebilmek adına kullanışlı ve çok yönlü bir araçtır.

    Bash Script Avantajları: 

        - Herhangi bir arayüz ya da GUI kullanmadan tekrar eden görevleri ve süreçleri otomatize etmenize olanak tanıyarak zamandan tasarruf etmenizi, manuel yürütme sırasında oluşabilecek hata riskini azaltmanızı, daha verimli-kaynak tüketimi düşük ve performansı yüksek bir biçimde hızlı çözümler üretmenizi sağlar.

        - Çeşitli platformlar ve işletim sistemi dağıtımlarında rahatlıkla uygulanıp çalıştırılabilir.

        - Bash script vi, vim, gedit, visual studio code vb. ortamlarda yazılabilir.

        - Script içerikleri ihtiyaç duyulması durumunda rahatlıkla değiştirilebilir. Sabit bir içeriğe bağlı kalmaksızın özelleştirilebilir. Entegre olmasının kolay olması sebebiyle diğer programlama dilleri ile birleştirilip daha güçlü scriptlerin yazılması açısından elverişlidir.

        - Bash script öğrenmesi kolay ve uygulama için kurulum gerekmeden herhangi bir metin düzenleyici(text editor) ya da çoğu işletim sistemlerinde yerleşik olarak bulunan yorumlayıcı(shell interpreter) kullanarak yazılabilir.

        - Bash script programları bulut hizmetlerine, veritabanlarına, web sunucular başta olmak üzere çeşitli alanlarda hizmet veren diğer sunuculara entegre edilerek sistem üzerindeki yönetim göevlerini de kontrol edebilmemizi sağlar. 

        - Ana fikir otomasyon ve iyileştirme olması sebebiyle hata yönetimi(debugging) kolay, değişikliye uyumlu ve düzeltmeye yardımcı olabilecek yerleşik hata ayıklama ve hata raporlama araçları bulunur.


**Neden Türk Telekom Bulut Bilişimciler Platformu?**

        Donanımınızın performansı ile ilgili kaygılara kapılmadan local bilgisayarınızda herhangi bir kurulum(uygulama, sanal makina, eklentiler vs.) yapmanıza gerek olmadan online bir şekilde hızlıca eğitim içeriklerine erişebilir ve size ayrılan sanal sunucunuzda çeşitli alanlardaki eğitim içeriklerini uygulayarak öğrenebilirsiniz.


> Bölüm sonu.



 

